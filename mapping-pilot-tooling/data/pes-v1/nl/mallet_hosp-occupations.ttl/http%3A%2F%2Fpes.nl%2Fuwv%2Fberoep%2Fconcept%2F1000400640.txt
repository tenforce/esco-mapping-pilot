Zelfstandig werkend kok
Bereidt gerechten uit verse ingrediënten, voorbewerkte producten en halffabrikaten. Werkt meestal alleen in de keuken van een restaurant of krijgt soms hulp. Voorbeelden van werkzaamheden: bedenkt menu's, geeft gasten (eventueel) uitleg over het gerecht, doet bestellingen bij leveranciers, maakt groenten schoon, verdeelt vlees in porties, zet ingrediënten klaar en meet die af, bereidt soepen, sauzen, groenten, vlees, vis en gevogelte, keurt de smaak, de temperatuur, het aroma en het uiterlijk van gerechten, ruimt de keuken op en maakt apparaten schoon.