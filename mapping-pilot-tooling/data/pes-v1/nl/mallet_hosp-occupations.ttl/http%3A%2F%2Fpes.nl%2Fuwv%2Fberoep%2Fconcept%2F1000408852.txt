Veilinghouder bloemen, groente en fruit
Organiseert bloemenveilingen of veilingen voor groente en/of fruit. In deze branche zijn de veilingen veelal coöperaties, waarin telers zich hebben verenigd om gezamenlijk hun afzet te organiseren. Voorbeelden van werkzaamheden: stuurt de afdelingen aan die alle logistieke en administratieve diensten voor de te veilen en te verhandelen producten regelen (zoals de afdeling expeditie, sorteer- en pakstations en koelhuizen), ziet erop toe dat de afspraken tussen veilingen, telers en kopers worden nagekomen en waarborgt zo de dagelijkse afzet voor de producten en de betaling ervan.